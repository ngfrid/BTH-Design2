---
---
Redovisning kmom05
=========================

Detta innehåll är skrivet i markdown och du hittar innehållet i filen `content/redovisning/05_kmom05.md`.

Min rapport var svårare att skriva denna gång  (jämför med kmom 04 och färger) för det blev rätt diffust för mig vad jag borde göra. Uppgiften var inte diffus, men det var svårare att definiera vad som skiljde sidorna åt. Förra uppgiftens om att titta på färger var väldigt mycket tydligare för mig. Visst kunde jag se att nån av sidorna var långsammare, men vad det berodde på var knepigare. Plus att jag ju inte tyckte att nån av sidorna kändes långsam. Från början kändes det väldigt enkelt att peka ut bymax.se som den i särklass sämsta, men halvvägs genom övningen uppdaterade de sin sida (jag fick meddelande om att jag var en av de allra första besökarna in på den) och efter det var den i stort sett precis som de andra så då blev det mycket svårare. Kanske hade uppgiften varit enklare om jag valt några sidor som varit mer olika varandra, samtidigt är det intressant att jämföra de som borde kunna prestera likvärdigt. Det jag kom fram till är att det framför allt är bilderna som tar tid att ladda, men att ingen av de här sidorna blev i mina ögon långsam så jag tycker att deras bildmängd är berättigad.

Cimage känns som ett väldigt trevligt verktyg för att inte behöva ha en massa olika varianter av samma bild. Att istället skriva kod för att fixa till det. Förut har jag använt PhotoShop men det här kommer jag definitivt använda till hemsidor.

@Desinax var svårare att förstå sig på. Det jag begripit och fått till är placering (höger, vänster och centrerat). Sen har jag inte riktigt lyckats med den, att använda klasserna w25 mfl gjorde ingen skillnad. Så jag antar att jag inte förstår hur de fungerar. Jag testade ändå att sätta @maxContentWidth till en massa olika värden och får ändå inte bilderna att bete sig som jag velat att de skulle.

Jag tycker om bilder. Både att se andras och att jobba med det själv. Jag letar ofta på nätet efter inspirationsbilder till mitt modellbygge. Bilder är ju en av nätets stora fördelar, båda möjligheten att enkelt publicera och att leta är helt oslagbar jämfört med andra medier. Men det jag verkligen lärt mig är att sidor behöver vara byggda så att man inte måste ladda alla bilder i full storlek bara för att kunna börja titta. Sådana sidor blir man knäpp på. Och det här var en riktigt intressant första titt på hur man gör för att åstadkomma det. Definitivt nåt jag vill lära mig mer om.

Veckans TIL: Att studera andras kod är enormt lärorikt.
