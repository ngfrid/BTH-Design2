---
---
Redovisning kmom02
=========================

Detta innehåll är skrivet i markdown och du hittar innehållet i filen `content/redovisning/02_kmom02.md`.

Jag tycker generellt väldigt bra om modulärt arbete. Det är väldigt trevligt att inte ha all kod på samma ställe utan att kunna dela upp i olika filer och sen sy ihop till en. Ibland är det lite svårt att komma ihåg vad man har gjort i vilken fil men det är det värt. Det löser sig ju mer van man blir. Jag är nog en sorteringsmupp så det här passar mig fint. För mig som inte testat varken less, css eller någon form av programmering tidigare så tycker jag att less är ett sätt att få css att fungera mer likt php, få fördelarna från php. Vilket i princip är bra, men ytterligare en uppsättning specialregler blir rätt knepigt att hänga med i. Variabler i less är som variabler i php men inte riktigt för man måste komma ihåg att ha ett annat starttecken. Så lite ”same, same but different” vilket gör det svårt att hålla isär saker.

Har aldrig hört talas om Make eller Makefiler. Det närmsta jag varit är nog att jag kört javascript som nån annan skrivit nån gång ibland på jobbet. Så jag lär inte kunna göra en Makefil i första taget men att använda det som finns här är inga problem. Det är bara att lära sig utantill.

Jag reflekterade över att det användes en bunt olika synonymer för ”kompilera” i instruktionsfilmerna. Och att det blir en jädra massa filer innan man är färdig. Jag har inte fattat vad den minifierade filen är till för ännu.

Vad det gäller mitt tema så utgick jag från flashbilden. Det gjorde jag för att min fru inte slutade tjata om att jag borde använda den. Jag tog den på en gemensam semester i Visby och hon älskar den. Sen har jag valt färgsättning utifrån färgerna i den. Jag har jobbat med att dela upp och hålla isär för att få in luft utan att det blir vitt och tråkigt.

TIL för detta kmom: Börjar begripa GIT, jag förstår varför det är bra att ha så det är trevligt att börja begripa hur man använder det också. Och en hel del CSS har jag lärt mig och börjar bli väldigt bra på att använda devtools. Det hade jag aldrig stött på förut och den är skitbra.
