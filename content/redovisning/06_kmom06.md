---
---
Redovisning kmom06
=========================

Detta innehåll är skrivet i markdown och du hittar innehållet i filen `content/redovisning/06_kmom06.md`.

När det kommer till designelement och design principer känns det rörigt att lyckas hålla isär dem. Men att använda dem rent generellt är bekvämt. Jag rör som sagt ihop vad som är vad men använder generellt sett en del utan allt utan att behöva tänka så mycket på det. Vilket visade sig när jag skulle göra temana, det var inte mycket jag behövde fixa för att känna att jag hade med det som var i uppgifterna. Snarare så är det svårt att få till en design som saknar elementen och principerna, det blir ju så fult så det gör ont i ögonen. Däremot känner jag mig hämmad av ramverket. Jag tycker att det är stort och otympligt, säkert jättebra för den som bara ska ändra i innehållet, men om jag vill få en ny design på sidan utan att ändra det gamla så har jag svårt att hitta hur jag ska göra det. Skulle jag bara ändra till en ny design och strunta i tidigare teman så funkar väl det, men nu vill jag ha all historik kvar. Så länge det bara är css som ska ändras är det ok men det är mer än så jag vill ändra för att få teman riktigt som jag vill ha dem. Bara att byta flashbild ”dödade” ju gamla teman lite.

Från uppgiften ”utvärdera designprinciper” tar jag med mig att man definitivt behöver använda dem. Det blev väldigt tydligt att de sidor som inte hade genomtänkta principer såg ut som skit. Och riskerade faktiskt att tappa kunder tom eftersom de inte lyckades hålla läsaren intresserad.

Jag har inget problem med att jobba med design på det sättet, men jag har lite problem med att jobba med ramverket på det sättet. Det blev ett hinder för att verkligen kunna använda principerna eftersom jag fortfarande måste leta så otroligt mycket efter var saker egentligen ligger, framför allt de olika html-elementen. Men däremot gillar jag att ha nånting att fortsätta på och försöka utveckla, t ex genom att följa givna principer. Att börja med design från ett helt blankt papper är inte lätt. Eventuellt kan det underlättas av att börja tänkta på saker man vill ha med i form av olika element och principer.

”The final touch” är inte lätt. Man kan rätt lätt se att nånting inte riktigt stämmer, och att nånting saknas. Och då kan det verkligen vara en liten skitsak som, när man lägger till den, gör att allt känns färdigt. Men att känna att man har ett grepp om hur man ska hitta de skitsakerna är inte lätt. Det kommer med övning skulle jag tro.

TIL för detta kmom: Att jag använder mer sånt där än jag trodde, utan att ens tänka på det. Att det är riktigt kul att tänka mer medvetet på det.
