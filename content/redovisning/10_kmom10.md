---
---
Redovisning kmom10
=========================

Uppdrag 1: Analys aktuell webbplatsdesign

Jag valde museer för jag är nyfiken på att se hur trendstyrda de är. Om olika museer är så lika att man kan se trender i deras hemsidor. Plus att jag tycker om museer.
För att granska det väldigt breda konceptet webbplatsdesign valde jag att titta på några specifika detaljer: layout, flashbild, färgskala, balans och mest framträdande designprinciper. Jag försökte hitta konkreta saker jag kunde jämföra men som tillsammans täckte in det mesta av sidans design.
Jag försökte se om jag kunde hitta något som var så genomgående på alla att jag kunde kalla det en trend.


Uppdrag 2: Analys valfri

Den här extrauppgiften valde jag därför att jag kände att när jag ändå kommit igång med att analysera webbplatser så kunde jag lika gärna göra en analys till, och dessutom kanske få några extra poäng, det skadar aldrig. För mig var det lite förvånande att jag ens skulle kunna göra en analysrapport av något, så det blev lite bekräftande att fortsätta med en till.
Jag valde att jobba med dagstidningar. Det var en enkel kategori att få ihop 5 st av som verkligen är inom en tydlig kategori. Och så var det kul att se hur mycket en dagstidning lägger ner på sånt som verkligen uppdateras varenda dag.
Jag valde kategori innan jag valde aspekter. Sen när jag började titta runt på dem så insåg jag att utifrån design är de ganska tråkiga (och fullproppade med reklam) så det som verkligen gick att bena ut på ett konkret sätt var färgval.
Spännande att se att alla bara använder grundfärer.


Uppdrag 3: Webbplats

Jag valde att jobba med artisten Art Ist och han fick bli en modellmålare. Jag har så mycket lättare att skriva om något jag vet vad det är än att bara plocka nåt ur luften. Och det blir en bra övning för en eventuell framtida sida åt mig själv. Jag har funderat på det tidigare men inte riktigt kommit nån vart. Nu var det riktigt kul att få testa använda mina bilder i en design skapad för just dem.
Jag utgick från me/redovisa. Det var helt enkelt det som var lättast att anpassa vidare. Och det var utseende/design som var grejen här, inte att skriva kod, så jag skämdes inte ett dugg för att återvinna så mycket jag kunde. Och det var så många delgrejor som installerades under kursen att jag inte var säker på att jag hade koll på alla. På det här sättet fick jag med dem ändå.
Implementeringen är kraven precis rakt av och inget extra. Dels ville jag fokusera på design och dels är det rätt kul att testa att hålla sig exakt till en spec. Det kan ju också vara viktigt, att inte göra för mycket.
Den här gången kände jag mig inte hämmad av ramverket, jag fick det att funka riktigt bra. Behövde leta en del för att hitta vad jag skulle ändra men inget som stoppade mig. Jag antar att det har lönat sig att vänja sig vid det.


Uppdrag 4: Tema

Jag tolkade den här uppgiften som att jag skulle göra det vi tränad på hela kursen, fast bättre och mer genomtänkt. Min mål genom hela designen var att skapa ett sammanhållet och enhetligt tema. Jag uppskattade verkligen att själv få definiera min artist. I verkligheten med en riktig kund hade jag ju kunnat lära känna en riktig person med en riktig verksamhet. Men nu när jag måste hitta på så var det skönt att hitta på nån jag förstod mig på.
Gridbaserat och responsivt har varit med i designtänket från start. Det gjorde det mycket roligare än att försöka väva in efter hand. En av orsakerna till att jag byggde vidare på ett gammalt tema var att få med grid och responsivitet som jag visste att jag var nöjd med.


Allmänt

Jag började med analyserna. Den första gick så fort och enkelt att jag gjorde en till. Rapportmallen ger så mycket struktur att det bara är att tänka ut ett upplägg och sen fylla i. Att inte ha sånt till hjälp förrut har nog varit en av sakerna som fått mig att tro att jag inte kunnat skriva en rapport.
Webbplats och tema gjorde jag i stort sett som ett projekt. Det gick relativt smärtfritt alltihopa, nu när jag börjat vänja mig vid och hitta i ramverket. Det hjälpte även att jag tog bort en del sidor så det inte blev lika stort som redovisa-sidan. Det här var en relevant avslutning på kursen och en rimlig mängd tid. Skulle det visa sig att jag ändå inte fått in det här riktigt i tid kan jag säga att det berott på en viss storm (Alfrida) och inte på skoluppgiften. Det här är andra gången jag tycker att slutuppgiften är roligare än övningarna.


Det här var en rolig kurs. Jag gillade videogenomgångarna. Jag gillade den avslappnade stilen i dem, det fick mig att känna mig mindre okunnig. Jag gillar MarkDown, det är så lätt att göra saker i. Och enkelt att hitta i sina tidgare dokument så man kan copy-pasta från dem.
Jag är definitivt nöjd med kursen. och skulle rekomendera den till andra. Betyg runt 8 kanske.
